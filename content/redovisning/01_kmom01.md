---
---
Redovisning kmom01
=========================

Detta är första gången jag arbetar med objektorienterad programmering i PHP men jag har tidigare gjort detta i kursen oopython så det är många likheter. Även i Javascript kan jag dra paralleller när det gäller "this" och så vidare.

Som vanligt för mig så kändes uppgiften gissa numret aningen överväldigande först men efter att ha benat ut hur jag kunde lägga upp det så gick det ganska bra. Man fick mycket bra hjälp av videoserien, utan det hade det varit riktigt svårt. Det jag hade bekymmer med var när jag skulle dela koden i olika filer och dessutom koppla på sessioner. Jag valde att varje nytt objekt i sessionen samt antal försök och det slumpmässiga numret. Vid tryck på knappen "Restart" nollställs allt, sessionen förstörs och ny session startas. Jag märker att jag fortfarande har lite svårt att förstå sessioner men jag hoppas att det klarnar mer och mer framöver.

Det var ett tag sen jag använde GitHub nu men efter jag grävt fram mina anteckningar om i vilken ordning allting skulle göras så gick det problemfritt.

Jag kan inte hjälp att jag tycker att Anax är rörigt, särskilt när man ska göra teman och du får fler olika filer som heter samma sak men ligger i olika underkataloger. Jag har ingen erfarenhet av andra ramverk så jag har ingenting att jämföra med. Man skapar sig säkert ett arbetssätt som funkar bra när man blir mer varm i kläderna. Nu tar det fortfarande tid att hitta allt i underkatalogerna. Jag valde att återanvända ett tema från designkursern och det gav mig lite merjobb eftersom sökvägarna inte stämde överallt. Katalogstrukturen i oophp:s redovisasida skiljer sig lite från designkursens. Jag hade också bekymmer med make och att få det att fungera. När jag körde make theme så kopierades inte css- och minfilen till htdocs/css som tanken var så jag fick göra det manuellt. Nu verkar allt fungera men det återstår att se i nästa kursmoment om jag missat något väsentligt som måste rättas till.

Min TIL får bli kursmomentets repetition av GET och POST, samt sessioner, Anax, Github och make. Många bekanta moment som befästes ytterligare litegrann.
