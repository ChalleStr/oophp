---
---
Redovisning kmom02
=========================


Det som var knepigast för mig i detta kursmoment var tärningsspelet i guiden. Att göra första momentet gick bra men när man sen skulle vända på det och ha flera tärningar som skulle slås en gång blev det krångligt. Jag tror att jag gjorde det besvärligare än det egentligen var för när jag lade ner en stund och funderade på det ett par timmar lossnade det sen. Det var framför allt DiceHands roll() som jag tyckte var svår att komma på då Dice-klassens rollDice skulle anropas med ett objekt som var en array.

När det gäller "Gissa mitt nummer" så skiljde sig min kod från kmom01 rätt så mycket från Mikaels i videon och jag kände att jag behövde förenkla den en del när jag flyttade in den i ramverket. Det var många rader jag kunde ta bort helt och jag hade gjort samma saker flera gånger på några ställen, helt i onödan. Det såg jag nu när jag inte tittat på koden på en vecka eller så. Det som också krävde lite ändringar var att sessionen inte behövde startas nu och då föll några av mina funktioner. Bland annat gjorde jag om  så att man när $tries < 1 redirectas till en ny vy där det bara står Game Over. Kanske en fullösning på att spelet inte ska kunna ta emot fler gissningar men det funkar dock. Jag fick också skriva om $doCheat och $doInit för att det skulle fungera. I förra kursmomenten gjorde jag session_destroy när $doInit trycktes ner (eller "restart" rättare sagt) vilket nollställde allt. Men det fungerade inte så bra nu. Istället sätts tries och number till null och därefter startas ett nytt spel genom att ett nytt objekt skapas.

Jag får bättre och bättre förståelse för ramverket och jag villar inte bort mig i strukturen lika lätt längre. Men det är många turer fram och tillbaka i olika filer och mycket som görs automatiskt. Jag tycker om att veta hur saker och ting fungerar från grunden så därför retar det mig lite att jag inte förstår allt som händer i Anax "under huven". Fördelarna måste ju vara att man slipper bygga upp grundstrukturen om och om igen för varje projekt utan kan luta sig mot ramverket. Nackdelen är att det tar lika mycket tid att lära sig ramverket som att lära sig programmeringsspråket...

Jag gillade phpDocumentor och det gick väldigt smidigt att göra make doc. UML kräver nog mer kunskap kring hur man gör för att rita klassdiagram medan phpDocumenter ju skötte det helt automatiskt. Fördelen med det är att det är enormt tidsbesparande men samtidigt gäller det att man har koll sina docblocks i koden. En fördel med UML är att man kan använda sig av dem i förväg för att tänka ut hur man kan strukturera koden.  

Min TIL är att jag blivit bättre på att förstå ramverket och att jag kunde se alla saker jag kunde förenkla och förbättra med koden i "Gissa mitt nummer".
